title: "《無量壽經》摘要"
date: 2016-02-22 15:06:13.533
update: 2017-09-27 10:22:28.787
author: 慧淨法師
tags:
    - 慧淨法師/講義/經典部分

---

### 《無量壽經》摘要`（含同本異譯）（增減在人）`
```
◎ 如來以無盡大悲，矜哀三界，所以出興於世，
　 光闡道教，欲拯群萌，惠以真實之利。

◎ 超發無上殊勝之願：
　 具足五劫思惟攝取，莊嚴佛國清淨之行。
　 於不可思議兆載永劫，積植菩薩無量德行。

◎ 不生欲覺瞋覺害覺，不起欲想瞋想害想，不著色聲香味觸法。
　 忍力成就，不計眾苦；少欲知足，無染恚痴；
　 三昧常寂，智慧無礙；無有虛偽諂曲之心。
　 和顏愛語，先意承問；勇猛精進，志願無倦，
　 專求清白之法，以惠利群生。
　 恭敬三寶，奉事師長。以大莊嚴，具足眾行；
　 令諸眾生，功德成就。
　 住空、無相、無願之法；無作無起，觀法如化。
　 遠離粗言，自害害彼，彼此俱害；
　 修習善語，自利利人，人我兼利。
　 棄國捐王，絕去財色。自行六波羅密，教人令行。
　 無央數劫，積功累德。

◎ 為諸庶類，作不請之友；荷負群生，為之重擔。
　 以不請之法，施諸黎庶。如純孝之子，愛敬父母；
　 於諸眾生，視若自己。

◎ 眾生苦惱我苦惱，眾生安樂我安樂。（維摩經）

◎ 但願眾生得離苦，不為自己求安樂。（華嚴經）

◎ 輪迴諸趣眾生類，速生我剎受安樂。
　 常運慈心拔有情，度盡阿鼻苦眾生。（莊嚴經）

◎ 吾誓得佛，普行此願，一切恐懼，為作大安。

◎ 令我於世，速成正覺，拔諸生死，勤苦之本。

◎ 拔人勤苦，生死根本，悉令如佛。（平等覺經）

◎ 令我作佛，國土第一，其眾奇妙，道場超絕，
　 國如泥洹，而無等雙。
　 我當哀愍，度脫一切，十方來生，心悅清淨，
　 已到我國，快樂安穩。

◎ 三惡道中，地獄餓鬼畜牲，皆生我剎，受我法化，不久悉成佛。（莊嚴經）

◎ 諸天人民，蜎飛蠕動之類，聞我名字，莫不慈心，歡喜踴躍者，皆令來生我國。（大阿彌陀經）

◎ 我建超世願，必至無上道，斯願不滿足，誓不成等覺。
　 我於無量劫，不為大施主，普濟諸貧苦，誓不成等覺。我至成佛道，名聲超十方，究竟有不聞，誓不成等覺。

◎ 我若成正覺，立名無量壽，眾生聞此號，俱來我剎中；
　 如佛金色身，妙相悉圓滿，亦以大悲心，利益諸群品。（莊嚴經）

◎ 心或不堪常行施，廣濟貧窮免諸苦，
　 利益世間使安樂，不成救世之法王。
　 能救一切諸世間，生老病死眾苦惱。（如來會）

◎ 唯佛獨是眾生父，於煩惱火而救拔。（大集月藏經）

◎ 為眾開法藏，廣施功德寶，常於大眾中，說法師子吼。

◎ 必得超絕去，往生安樂國，橫截五惡趣，惡趣自然閉；昇道無窮極，易往而無人，其國不逆違，自然之所牽。

◎ 速疾超便可到，安樂國之世界，
　 至無量光明土，供養於無數佛。（如來會）

◎ 已曾供養，無數諸佛，次如彌勒者也。

◎ 前後供養，無央數諸佛，以次如彌勒，皆當作佛。（大阿彌陀經）

◎ 三十二相，八十種好，皆令如佛。說經行道皆如佛。（大阿彌陀經）

◎ 彼佛國土，清淨安穩，微妙快樂，次於無為泥洹之道。
　 其諸聲聞、菩薩、天人，智慧高明，神通洞達，咸同一類，形無異狀，但因順餘方，故有天人之名。
　 顏貌端正，超世希有，容色微妙，非天非人。
　 皆受自然虛無之身、無極之體。

◎ 此二菩薩，現居此界，作大利樂，命終之後，往生彼國。（莊嚴經）

◎ 設我得佛，國中天人，不住定聚，必至滅度者，不取正覺。

◎ 若我成佛，國中有情，若不決定成等正覺，證大涅槃者，不取菩提。（如來會）

◎ 其有眾生，生彼國者，皆悉住於，正定之聚；
　 所以者何？彼佛國中，無諸邪聚，及不定聚。

◎ 彼國眾生，若當生者，皆悉究竟，無上菩提，到涅槃處；何以故？若邪定聚，及不定聚，不能了知建立彼因故。（如來會）

◎ 其有眾生，若當生者，皆悉住於，正定之聚。
　 生彼國者，皆悉究竟，無上菩提，到涅槃處。
　 何以故？若邪定聚，及不定聚，不能了知，建立彼因故。

◎ 設我得佛，十方世界，無量諸佛，不悉咨嗟，稱我名者，不取正覺。

◎ 十方恆沙，諸佛如來，皆共讚歎，無量壽佛，威神功德，不可思議。

◎ 設我得佛，十方眾生，至心信樂，欲生我國，乃至十念，若不生者，不取正覺。唯除五逆，誹謗正法。

◎ 諸有眾生，聞其名號，信心歡喜，乃至一念，
　 至心迴向，願生彼國，即得往生，住不退轉。
　 唯除五逆，誹謗正法。

◎ 其有得聞，彼佛名號，歡喜踴躍，乃至一念；
　 當知此人，為得大利，則是具足，無上功德。

◎ 其佛本願力，聞名欲往生，皆悉到彼國，自致不退轉。

◎ 彼佛如來，來無所來，去無所去，無生無滅，非過現未來；但以酬願度生，現在西方。（莊嚴經）

◎ 「華光出佛」：普為十方，說微妙法。（現往東方，為眾說法⋯⋯南西北方，四維上下，亦復如是。）

◎ 十方諸剎土，眾生菩薩中，所有法報佛，化身及變化，皆從無量壽，極樂界中出。（七卷楞伽經卷六．大、一六、六二七中）

◎ 威神光明，最尊第一，諸佛光明，所不能及。

◎ 諸佛中之王也，光明中之極尊也。（大阿彌陀經）

◎ 若有慈敬於佛者，實為大善；天下久久，乃復有佛。

◎ 佛所遊履，國邑丘聚，靡不蒙化；
　 天下和順，日月清明，風雨以時，災厲不起；
　 國豐民安，兵戈無用；崇德興仁，務修禮讓。

◎ 佛言：我哀愍汝等諸天人民，甚於父母念子。

◎ 當來之世，經道滅盡，我以慈悲哀愍，特留此經，止住百歲；其有眾生，值斯經者，隨意所願，皆可得度。

◎ 設有大火，充滿三千大千世界，要當過此，聞是經法。歡喜信樂，受持讀誦，如說修行。
　 所以者何？多有菩薩，欲聞此經，而不能得。
　 若有眾生，聞此經者，於無上道，終不退轉。
　 若聞斯經，信樂受持，難中之難，無過此難。

◎ 設滿世界火，必過要聞法；會當成佛道，廣度生死流。

◎ 如來所應作者，皆已作之。
　 我今為大囑累，當令是法，久住不滅。（如來會）

◎ 又阿逸多：令此教法，不使消滅，永作偉大贈物。（梵文大經）
```
### 《觀經》摘要

```
◎ 諸佛如來是法界身，入一切眾生心想中。

◎ 光明遍照十方世界，念佛眾生攝取不捨。

◎ 佛心者，大慈悲是，以無緣慈，攝諸眾生。

◎ 無量壽佛，化身無數，與觀世音、及大勢至，常來至此，行人之所。

◎ 如是至心，令聲不絕，具足十念，稱南無阿彌陀佛，
　 稱佛名故，於念念中，除八十億劫生死之罪。

◎ 若念佛者，當知此人，則是人中芬陀利華，
　 觀世音菩薩，大勢至菩薩為其勝友，
　 當坐道場，生諸佛家。
　 佛告阿難：「汝好持是語，持是語者，即是持無量壽佛名。」

◎ 「汝是凡夫，心想贏劣」，顯示「凡夫為本」。

◎ 「以佛力故，見彼佛土」，顯示「佛力救度」。

◎ 「若佛滅後，諸眾生等，濁惡不善，五苦所逼。」
　 顯示「未來眾生」是「往生正機」。
```

### 《小經》摘要
```
◎ 彼土何故，名為極樂？
　 其國眾生，無有眾苦，但受諸樂，故名極樂。

◎ 彼佛光明無量，照十方國，無所障礙，是故號為阿彌陀。

◎ 彼佛壽命，及其人民，無量無邊阿僧祇劫，故名阿彌陀。

◎ 極樂國土，眾生生者，皆是阿鞞跋致，其中多有一生補處。

◎ 眾生聞者，應當發願，願生彼國。
　 聞是說者，應當發願，生彼國土。
　 若有信者，應當發願，生彼國土。

◎ 不可以少善根福德因緣得生彼國。

◎ 眾生不因此世，所作善行，得生彼國。

◎ 聞說阿彌陀佛，執持名號⋯⋯一心不亂。

◎ 其人臨命終時，阿彌陀佛，與諸聖眾，現在其前。
　 是人終時，心不顛倒，即得往生，阿彌陀佛，極樂國土。

◎ 汝等眾生，當信是「稱讚不可思議功德，一切諸佛所護念經。」（共六次）

◎ 聞是經受持者，及聞諸佛名者，是諸善男子、善女人：皆為一切諸佛之所護念，皆得不退轉於阿耨多羅三藐三菩提。

◎ 是故舍利弗，汝等皆當信受我語，及諸佛所說。

◎ 欲生阿彌陀佛國者，是諸人等，皆得不退轉於阿耨多羅三藐三菩提。

◎ 為諸眾生，說是一切世間「難信之法」。
　 為一切世間，說此難信之法，「是為甚難」。
```

### 《易行品》摘要

```
◎ 佛法有無量門，如世間道，有難有易：
　 陸道步行則苦，水道乘船則樂。
　 菩薩道亦如是：或有勤行精進；或有以信方便，易行疾至，阿惟越致。

◎ 若人欲疾至，不退轉地者，應以恭敬心，執持稱名號。

◎ 阿彌陀佛本願如是：若人念我，稱名自歸，即入必定，得阿耨多羅三藐三菩提，是故常應憶念。

◎ 人能念是佛，無量力功德，即時入必定，是故我常念。

◎ 若人種善根，疑則華不開，信心清淨者，華開則見佛。

◎ 乘彼八道船，能度難度海，自度亦度彼，我禮自在者。

◎ 於南天國中，有大德比丘，名龍樹菩薩，能破有無見，為人說我乘，大乘無上法，證得歡喜地， 往生安樂國。（楞伽懸記文，十卷楞伽經卷九．大、一六、五六九上）
```

### 《往生論》摘要
```
◎ 世尊我一心，歸命盡十方，無礙光如來，願生安樂國。
　 我依修多羅，真實功德相，說願偈總持，與佛教相應。
　 觀彼世界相，勝過三界道，究竟如虛空，廣大無邊際。
　 備諸珍寶性，具足妙莊嚴。無垢光燄熾，明淨曜世間。佛慧明淨日，除世癡闇冥。如來淨華眾，正覺華化生。
　 愛樂佛法味，禪三昧為食。永離身心惱，受樂常無間。眾生所願樂，一切能滿足。故我願生彼，阿彌陀佛國。
　 觀佛本願力，遇無空過者，能令速滿足，功德大寶海。我作論說偈，願見彌陀佛，普共諸眾生，往生安樂國。

◎ 稱彼如來名，如彼如來光明智相，如彼名義，欲如實修行相應故。
```

### 《往生論註》摘要
```
◎ 難行道者：⋯⋯唯是自力，無他力持。譬如陸路，步行則苦。
　 易行道者：謂但以信佛因緣，願生淨土，乘佛願力，便得往生，彼清淨土。
　 佛力住持，即入大乘正定之聚，正定即是阿毗跋致。譬如水路，乘船則樂。

◎ 有何因緣，言「速」得阿耨多羅三藐三菩提？
　 覈求其本，阿彌陀如來為增上緣。
　 凡是生彼淨土，及彼菩薩人天所起諸行，皆緣阿彌陀如來本願力故。
　 何以言之？若非佛力，四十八願，便是徒設。
　 今的取三願，用證義意。
　 緣佛願力故，十念念佛，便得往生。
　 以斯而推，他力為增上緣，得不然乎！
　 愚哉！後之學者，聞他力可乘，當生信心，勿自局分也。

◎ 無礙光如來名號，能破眾生一切無明，能滿眾生一切志願。

◎ 《經言》「十念」者，明「業事成辦」耳，不必須知頭數也。
　 如言蟪蛄不識春秋，伊蟲豈知朱陽之節乎？知者言之耳。
　 「十念業成」者，是亦通神者言之耳。

◎ 非常之言，不入常人之耳。能神者神之耳。

◎ 噫！燕雀安知鴻鵠之志哉！

◎ 此指共何等眾生耶？
　 案此而言，一切外凡夫人，皆得往生。

◎ 但令不誹謗正法，信佛因緣，皆得往生。

◎ 《大經》言：「願往生者，皆得往生。」

◎ 《觀經》言：「五逆十惡，具諸不善，亦得往生。」

◎ 《經》言：「若人但聞彼國土，清淨安樂，剋念願生，亦得往生，即入正定聚。」
　 此是國土名字為佛事，安可思議！

◎ 有凡夫人煩惱成就，亦得生彼淨土；三界繫業，畢竟不牽。
　 則是不斷煩惱得涅槃分，焉可思議！
```

### 《安樂集》摘要
```
◎ 《大經》云：「若有眾生，縱令一生造惡，臨命終時，十念相續，稱我名字，若不生者，不取正覺。」
　 又復一切眾生，都不自量：
　 若據大乘，真如實相，第一義空，曾未措心。
　 若論小乘，修入見諦修道，乃至那含、羅漢，斷五下、除五上，無問道俗，未有其分。
　 縱有人天果報，皆為五戒十善，能招此報，然持得者甚稀。
　 若論起惡造罪，何異暴風駃雨。
　 是以諸佛大慈，勸歸淨土。
　 縱使一形造惡，但能繫意專精，常能念佛，一切諸障，自然消除，定得往生。
　 何不思量，都無去心也！
```

### 善導大師法語
```
◎ 「淨土宗祖師解釋本願」之文

◎ 「淨土宗特色──易」之文

◎ 要弘二門判：
　 娑婆化主，因其請故，即廣開淨土之要門；
　 安樂能人，顯彰別意之弘願。
　 其「要門」者，即此《觀經》定散二門是也。
　 定即息慮以凝心，散即廢惡以修善。迴斯二行，求願往生也。
　 言「弘願」者，如《大經》說：「一切善惡凡夫得生者，莫不皆乘阿彌陀佛大願業力為增上緣也。」

◎ 光攝三緣文：
　 問曰：備修眾行，但能迴向，皆得往生；何以佛光普照，唯攝念佛者，有何意也？
　 答曰：此有三義：
　 一明「親緣」：眾生起行，
　 口常稱佛，佛即聞之；
　 身常禮敬佛，佛即見之；
　 心常念佛，佛即知之。
　 眾生憶念佛者，佛亦憶念眾生，
　 彼此三業，不相捨離，故名「親緣」也。
　 二明「近緣」：
　 眾生願見佛，佛即應念，現在目前，故名「近緣」也。
　 三明「增上緣」：
　 眾生稱念，即除多劫罪；
　 命欲終時，佛與聖眾，自來迎接；
　 諸邪業繫，無能礙者，故名「增上緣」也。
　 自餘眾行，雖名是善，若比念佛者，全非比較也。
　 是故諸經中，處處廣讚念佛功能。
　 如《無量壽經》四十八願中，唯明專念彌陀名號得生。
　 又如《彌陀經》中，一日七日專念彌陀名號得生。
　 又十方恒沙諸佛證誠不虛也。
　 又此《經》定散文中，唯標專念名號得生。
　 此例非一也。

◎ 唯讘念佛文：
　 彼佛光明無量，照十方國，無所障礙，
　 唯觀念佛眾生，攝取不捨，故名阿彌陀。

◎ 不攝雜業文：
　 但有專念阿彌陀佛眾生，彼佛心光，常照是人，攝護不捨；總不論照攝餘雜業行者。

◎ 不遭九橫文：
　 稱念阿彌陀佛，願生淨土者，
　 現生即得延年轉壽，不遭九橫之難。

◎ 五種嘉譽文：
　 若念佛者：即是人中好人，人中妙好人，人中上上人，人中稀有人，人中最勝人也。

◎ 二聖為友文：
　 專念彌陀名號者，即觀音勢至，常隨影護，亦如親友知識。

◎ 溺水偏救文：
　 諸佛大悲於苦者，心偏愍念，常沒眾生，是以勸歸淨土。
　 亦如溺水之人，急須偏救；岸上之者，何用濟為？

◎ 正念直來文：
　 汝一心正念直來，我能護汝；眾不畏墮於水火之難。

◎ 迴心皆往生：
　 以佛願力：五逆十惡，罪滅得生；謗法闡提，迴心皆往。

◎ 凡夫入報文：
　 問曰：彼佛及土，既言報者，報法高妙，小聖難階；垢障凡夫，云何得入？
　 答曰：若論眾生垢障，實難欣趣；
　 正由託佛願以作強緣，致使五乘齊入。

◎ 善惡皆生文：
　 人天善惡，皆得往生；到彼無殊，齊同不退。

◎ 凡聖濟同文：
　 他方凡聖，乘願往來；到彼無殊，齊同不退。

◎ 何況聖人文：
　 一切罪惡凡夫，尚蒙罪滅，證攝得生；
　 何況聖人願生，而不得去也。

◎ 弘誓多門四十八，偏標念佛最為親；
　 人能念佛佛還念，專心想佛佛知人。

◎ 極樂無為涅槃界，隨緣雜善恐難生；
　 故使如來選要法，教念彌陀專復專。

◎ 彌陀身色如金山，相好光明照十方；
　 唯有念佛蒙光攝，當知本願最為強。
　 六方如來舒舌證，專稱名號至西方，
　 到彼華開聞妙法，十地願行自然彰。

◎ 相好彌多八萬四，一一光明照十方；
　 不為餘緣光普照，唯覓念佛往生人。

◎ 如來出現於五濁，隨宜方便化群萌，
　 或說多聞而得度，或說少解證三明，
　 或教福慧雙除障，或教禪念坐思量，
　 種種法門皆解脫，無過念佛往西方，
　 上盡一形至十念，三念五念佛來迎，
　 直為彌陀弘誓重，致使凡夫念即生。

◎ 一切善業迴生利，不如專念彌陀號；
　 念念稱名常懺悔，人能念佛佛還憶。

◎ 萬行具迴皆得往，念佛一行最為尊，
　 迴生雜善恐力弱，無過一日七日念。

◎ 門門不同八萬四，為滅無明果業因，
　 利劍即是彌陀號，一聲稱念罪皆除。
　 謗法闡提行十惡，迴心念佛罪皆除。

◎ 普勸有緣常念佛，觀音大勢為同學。
　 若能念佛人中上，願得同生諸佛家。

◎ 既見華台心踴躍，隨佛逍遙歸自然，
　 自然即是彌陀國，無漏無生還即真，
　 行來進止常隨佛，證得無為法性身。

◎ 四種威儀常見佛，行來進止鴐神通，
　 六識縱橫自然悟，未藉思量一念功。

◎ 微塵故業隨智滅，不覺轉入真如門；
　 大小僧祇恒沙劫，亦如彈指須臾間。

◎ 一入彌陀涅槃國，即得不退證無生。
　 一到彌陀安樂國，畢竟逍遙即涅槃。

◎ 誓到彌陀安養界，還來穢國度人天；
　 願我慈悲無際限，長時長劫報慈恩。
```
### 其他

　 釋尊本懷──
```
　 如來以無盡大悲，矜哀三界，所以出興於世，光闡道教；
　 欲拯濟群萌，惠以真實之利。
　 無量億劫，難值難見，猶靈瑞華，時時乃出不退轉。是故應當，專心信受，持誦說行。
```
　 彌陀本願──
```
　 設我得佛，十方眾生，至心信樂，欲生我國，乃至十念
　 若不生者，不取正覺。唯除五逆，誹謗正法。
```
　 願成就文──
```
　 諸有眾生，聞其名號，信心歡喜，乃至一念，至心迴向，
　 願生彼國；即得往生，住不退轉。唯除五逆，誹謗正法。
```
　 咐囑彌勒──
```
　 佛告彌勒：其有得聞，彼佛名號，歡喜踴躍，乃至一念，
　 當知此人，為得大利，則是具足，無上功德。
```
　 特留此經──
```
　 當來之世，經道滅盡，我以慈悲哀愍，特留此經，止住百歲。其有眾生，值斯經者，隨意所願，皆可得度。
```
　 發願時間──
```
　 具足五劫，思惟攝取，莊嚴佛國，清淨之行。
```
　 修行時間──
```
　 於不可思議，兆載永劫，積植菩薩，無量德行。
```
　 佛國境界──
```
　 彼佛國土，清淨安穩，微妙快樂，次於無為泥洹之道。
```

　 天人身體──
```
　 顏貌端正，超世希有，容色微妙，非天非人，皆受自然虛無之身、無極之體。
```

　 護國之經──
```
　 佛所遊履，國邑丘聚，靡不蒙化，天下和順，日月清明，
　 風雨以時，災厲不起，國豐民安，兵戈無用，崇德興仁，務修禮讓。
```
　 不請之友──
```
　 為諸庶類，作不請之友，荷負群生，為之重擔。
```
　 不請之法──
```
　 以不請之法，施諸黎庶。如純孝之子，愛敬父母。於諸眾生，視若自己。
```
　 為大施主──
```
　 我於無量劫，不為大施主，普濟諸貧苦，誓不成等覺，為眾開法藏，廣施功德寶。
```
　 破地獄文──
```
　 其佛本願力，聞名欲往生，皆悉到彼國。自致不退轉。
```
　 父母念子──
```
　 我哀愍汝等諸天人民，甚於父母念子。
```
　 難信之法──
```
　 如來興世，難得難見，諸佛經道，難得難聞，菩薩勝法，諸波羅密，得聞亦難，遇善知識，聞法能行，此亦為難，若聞斯經，信樂受持，難中之難，無過此難。
```
　 過火聞法──
```
　 設有大火，充滿三千大千世界，要當過此，聞是經法，歡喜信樂，受持讀誦，如說修行。所以者何，多有菩薩，欲聞此經，而不能得，若有眾生，聞此經者，於無上道，終不退轉。是故應當，專心信受，持誦說行。
```


