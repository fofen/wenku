title: "唯稱名"
date: 2016-10-20 20:25:11.273
author: 慧淨法師
toc: true
tags:
    - 慧淨法師/法語	【法語　二】
preview: 

---

<ol>
	<li>
	弘願一稱萬行致，果號三字眾德源；
	不蹈心地登靈台，不假工夫開覺藏。

	<hr /></li>
	<li>
	四八弘誓，唯標念佛；
	一乘機法，即是名號。

	<hr /></li>
	<li>
	因中萬行之功，攝於六字；
	果號一稱之益，施於十方。
	此則授一切眾生決定往生之記別也。

	<hr /></li>
	<li>
	不言機勝劣，三輩九品等往；
	不論行多少，一形十念同生。

	<hr /></li>
	<li>
	最下根機，蒙賜無上深法。不用意地動靜，唯勸口業稱名，此名「超世本願」，亦云「難信之法」。

	<hr /></li>
	<li>
	然，雖有歸入本願，稱念名號；多留三業，勞四威儀；闇於宗旨，不本安心故，得遂往生者稀。是皆背祖師教典，違先德遺誡故也。

	<hr /></li>
	<li>
	所謂念佛者，唯稱名一行，泯絕機法迷悟，順佛本願故也。

	<hr /></li>
	<li>
	南無阿彌陀佛，迷悟道絕，唯稱佛名，則與佛一體。

	<hr /></li>
	<li>
	迷悟道絕者：迷者愚，悟則賢；然，稱名念佛，不論迷悟賢愚，但一向專稱，自然與佛一體，賢則賢生，愚則愚生。宗祖言「人天善惡皆得往生，到彼無殊齊同不退」。

	<hr /></li>
	<li>
	言機法，論迷悟，病藥對治之方，非真實至極之法。

	<hr /></li>
	<li>
	泯絕迷悟機法，亡卻自力他力，則與不可思議功德名號一體也。

	<hr /></li>
	<li>
	顯現機法深信者，則一向專稱彌陀佛名也。宗祖言眾生稱念，必得往生。若不生者，不取正覺。
	</li>
</ol>

