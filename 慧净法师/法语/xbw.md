title: "無常法語"
date: 2016-08-21 15:22:28.243
author: 慧淨法師
toc: true
tags:
    - 慧淨法師/法語	【法語　二】
preview: 

---

<ol>
	<li>
	無常觀是菩提心之始。

	<hr /></li>
	<li>
	一切正念中，念死最尊貴。

	<hr /></li>
	<li>
	無常念念至，恆與死王居。

	<hr /></li>
	<li>
	諸法因緣生，緣謝法還滅。

	<hr /></li>
	<li>
	諸法因緣生，諸法因緣滅，我佛大沙門，常作如是說。

	<hr /></li>
	<li>
	一切法無我，以慧觀照時，得厭離於苦，此乃清淨道。

	<hr /></li>
	<li>
	一切行無常，以慧觀照時，得厭離於苦，此乃清淨道。

	<hr /></li>
	<li>
	一切行無常，生者必有死，無生則不死，此滅為最樂。

	<hr /></li>
	<li>
	一日無常到，方知夢裏人；萬般帶不去，唯有業隨身。

	<hr /></li>
	<li>
	一切歸於盡，果熟亦當墮，合會必當散，有生必有死。

	<hr /></li>
	<li>
	何人非白骨，何時非夢中，世間皆虛假，彌陀獨真實。

	<hr /></li>
	<li>
	光陰如射箭，紅顏暗裏遷，青春到老年，忽覺一瞬間。

	<hr /></li>
	<li>
	積聚皆消散，崇高必墮落，會合要當離，有生無不死。

	<hr /></li>
	<li>
	有命皆歸死，無常倍疾箭，人身之難得，如盲龜穿孔。

	<hr /></li>
	<li>
	此身不久停，死火必來至，能燒滅一切，如火焚乾薪。

	<hr /></li>
	<li>
	譬如旃羅陀，牽牛入屠所，步步入死門，無常亦如是。

	<hr /></li>
	<li>
	花開滿樹紅，花落萬枝空，唯餘一朵在，明日定隨風。

	<hr /></li>
	<li>
	留了難帶財，撇了易帶福，臨時空手去，徒向閻君哭。

	<hr /></li>
	<li>
	離家三四月，落淚百千行；萬事皆如夢，時時仰彼蒼。

	<hr /></li>
	<li>
	八萬劫總是空亡，三千界悉從淪沒。

	<hr /></li>
	<li>
	除去死生真大事，其餘皆是可商量。

	<hr /></li>
	<li>
	只宜來世勝今世，莫遣今生勝來生。

	<hr /></li>
	<li>
	古今將相在何方？荒塚一堆草沒了。

	<hr /></li>
	<li>
	青塚多埋紅粉骨，黃泉半是黑頭人。

	<hr /></li>
	<li>
	苦莫悲，喜莫笑，總是浮生夢未覺。

	<hr /></li>
	<li>
	莫謂老來方學道，孤墳多是少年人。

	<hr /></li>
	<li>
	變幻莫測的人生，變幻莫測之浮生。

	<hr /></li>
	<li>
	閻王註定三更死，不能留人過五更。

	<hr /></li>
	<li>
	金也空，銀也空，死後何曾在手中；
	妻也空，子也空，黃泉路上不相逢。

	<hr /></li>
	<li>
	人身難得今已得，佛法難聞今已聞；
	此身不向今生度，更向何生度此身？

	<hr /></li>
	<li>
	萬劫千磨得個人，須知前世種來因；
	此身不向今生度，更向何生度此身？

	<hr /></li>
	<li>
	人命無常呼吸間，眼觀紅日落西山，
	寶山歷盡空回首，一失人身萬劫難。

	<hr /></li>
	<li>
	富貴百年難保守，輪迴六道易循環；
	勸君早辦修行路，一失人身萬劫難。

	<hr /></li>
	<li>
	人生誰都是過客，相守百年也是夢；
	世上萬般帶不去，一雙空手見閻羅。

	<hr /></li>
	<li>
	父母恩深終須別，夫妻義重也分離；
	人生似鳥同林宿，大限來時各自飛。

	<hr /></li>
	<li>
	是非成敗轉頭空，恩怨情仇瞬眼矇；
	綠水青山依舊在，人生幾度夕陽紅。

	<hr /></li>
	<li>
	榮華終是三更夢，富貴還同九月霜；
	春日才看楊柳綠，秋風又見菊花黃。

	<hr /></li>
	<li>
	榮華終是三更夢，富貴還同九月霜；
	老病死生誰替得，酸甜苦辣自承當。

	<hr /></li>
	<li>
	百年世事三更夢，萬里江山一局棋，
	舉世盡從夢裏老，誰人肯向死前休。

	<hr /></li>
	<li>
	辛苦到頭還辛苦，奔波一世枉奔波；
	積金萬兩空白首，爭名奪利盡虛浮。

	<hr /></li>
	<li>
	休得爭強來鬥勝，百年渾是戲文場；
	頃刻一聲鑼鼓歇，不知何處是家鄉。

	<hr /></li>
	<li>
	滾滾紅塵古路長，不知何事走他鄉；
	回頭日望家山遠，滿目空雲帶夕陽。

	<hr /></li>
	<li>
	目空海內氣飛揚，每笑迂拘厭矩方；
	蓋世才華成底用，算來終不敵無常。

	<hr /></li>
	<li>
	一盞孤燈照夜台，上床脫了襪和鞋；
	半夜三更隨夢去，不知天明來不來。

	<hr /></li>
	<li>
	未曾生我誰是我，生我之時我是誰？
	來時歡喜去時悲，合眼朦朧又是誰？

	<hr /></li>
	<li>
	紅塵名利色三關，賺得凡夫日夜忙；
	累到頭來無別事，滿腔痛苦訴閻王。

	<hr /></li>
	<li>
	奉勸諸賢急早修，光陰似箭去難留，
	寒來暑往催人老，不覺青年白了頭。

	<hr /></li>
	<li>
	莫戀他鄉忘故鄉，快些驚覺備資糧；
	若待閻老傳書信，再想修行已不遑。

	<hr /></li>
	<li>
	人人知道有來年，家家盡種來年榖；
	人人知道有來生，何不修取來生福。

	<hr /></li>
	<li>
	布施持戒生天福，猶如仰箭射虛空；
	勢力盡，箭還墜，招得來生不如意。

	<hr /></li>
	<li>
	妻子珍寶及王位，臨命終時無隨者；
	唯戒佈施不放逸，今世後世為伴侶。

	<hr /></li>
	<li>
	見朝結草尖之露，思此身脆弱不堅；
	就夕立空中之煙，悟世事夢幻無常。

	<hr /></li>
	<li>
	再生汝今過盛位，死遂將迎炎魔王；
	欲往前路無資糧，求住中有無所止。

	<hr /></li>
	<li>
	心性狂迷，剎那不住。猶如猿猴，
	不住一樹，亦如流水，須臾不留。

	<hr /></li>
	<li>
	日中則昃，月盈則虧。榮枯盛衰，
	世之常情。無常之風，不擇時節。

	<hr /></li>
	<li>
	榮位勢利，譬如客舍。有榮華必有愁悴。榮枯迭興，哀樂相返。

	<hr /></li>
	<li>
	生者必滅，釋尊未免旃檀煙；
	樂盡哀來，天人猶逢五衰日。

	<hr /></li>
	<li>
	一失人身，萬劫不復；壯色不停，猶如奔馬。

	<hr /></li>
	<li>
	人命無常，過於山水；今日雖存，明亦難保。

	<hr /></li>
	<li>
	心依境生，亦依境轉。萬法緣生，無有一真。

	<hr /></li>
	<li>
	世皆無常，盛者必衰，會必有離，生者必死。

	<hr /></li>
	<li>
	元宰公侯，於今安在；妻財子祿，到此成空。

	<hr /></li>
	<li>
	冥冥獨行，誰訪是非；所有財產，徒成他有。

	<hr /></li>
	<li>
	狐眠敗砌，兔走荒台，皆是當年歌舞之地；
	露冷黃花，煙迷衰草，悉屬舊時爭戰之場。
	盛衰何常，強弱安在；念此令人心灰。

	<hr /></li>
	<li>
	生前惡業可畏，此日方知；夙昔蓋世英雄，而今安在。

	<hr /></li>
	<li>
	古今中外，多少英雄偉人，曾經意氣風發，不可一世，而今安在？

	<hr /></li>
	<li>
	衹園精舍之鐘聲，扣諸行無常之響；
	娑羅雙樹之花色，顯盛者必衰之理。
	奢人不久，唯如春夜之夢；武者遂亡，偏同風前之塵。

	<hr /></li>
	<li>
	悠悠三界，專苦無安；擾擾四生，
	唯患無樂，風命難保，露體易消。`（最澄）`

	<hr /></li>
	<li>
	無常暴風，不論神仙；奪精猛鬼，不嫌貴賤。
	以財不能購，以勢不能延。
	我若生前不勉，於一辛一苦，
	雖萬嘆萬痛，更有誰人可靠？勉旃！勉旃！`（空海）`

	<hr /></li>
	<li>
	朝生夕死，昨日猶見，今日已亡。
	眼盲矣，耳聾矣，⋯以此而思我身，縱雖期八十一百之命，畢竟應死。思遂其間之憂樂，恩愛怨仇等，如何而過？`（思欲遂之，如何可得）`唯信佛道，求涅槃之真樂。`（道元）`
	</li>
</ol>

