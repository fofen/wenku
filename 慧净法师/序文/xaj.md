title: " 《淨宗講義》序文（摘要）"
date: 2016-08-21 15:13:00.060
update: 2016-09-21 18:31:19.817
author: 慧淨法師
toc: true
tags:
    - 慧淨法師/序文

---

明月之光，溫暖大地，能令卑濕污泥，香潔蓮華，開敷鮮明；

彌陀之心，慧光遐被，能令煩惱眾生，淨信蓮華，開敷決定。

月光柔和，遍洒清涼，能令一切行人，解除熱惱，心生歡喜；

彌陀大悲，徹底哀愍，能令一切眾生，常蒙護念，心生希望。

明月平等，普照大地；但無露之草，不留明月。

佛心廣大，普救凡愚；但無信之人，不見佛心。

月影雖無所不至，唯宿仰望者心中；

佛願雖無人不救，唯與念佛者同在。

正如**「高原陸地，不生蓮華；卑濕污泥，能生蓮華。」**

善導大師云：**「如來大悲於苦者，心偏憐念常沒眾生。」**

**「以光明名號攝化十方，但使信心求念。」**

**「眾生貪瞋煩惱中，能生清靜願往生心。」**

<sup>淨</sup>罪惡凡夫，愚賤無智。仰蒙彌陀月愛光照，頓覺心中淨信華鮮。悲喜之餘，唯念佛恩深重，不揣無才淺學。聊集淨宗講義，就教於淨宗學人。

> 慧淨 謹序<br>
> 佛曆二五三九年（西元一九九五年）五月三日

